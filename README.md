

Az Oroszlánszív Küzdősport Egyesület és Forever Jump egy modern sportklub weboldal közösségépítő céllal.
A projekt célja egy olyan modern, informatív és könnyen kezelhető weboldal létrehozása volt, amely méltóképp mutatja be az Oroszlánszív Küzdősport Egyesületet és annak két fő szakosztályát: a Muay Thai küzdősportot és a Forever Jump trambulin fitneszt. A platform nemcsak a tájékoztatásra, hanem az élményközvetítésre és közösségépítésre is hangsúlyt fektet.
A weboldal célja és célközönsége
A weboldal célja, hogy naprakész, vizuálisan vonzó és könnyen navigálható felületet biztosítson a klubtagok, érdeklődők, és sportolni vágyók számára. Célközönségként olyan gyermekeket, fiatalokat és felnőtteket szeretnénk megcélozni, akik egészséges, aktív életmódot keresnek, valamint egy olyan közösséghez szeretnének tartozni, ahol az önfegyelem, fejlődés és támogatás alapérték.
A weboldal fő küldetése közérthető módon bemutatni az edzéseket, edzőket, eseményeket, és közben inspirációt nyújtani a sportolás megkezdéséhez.
Tervezési módszerek és eszközök
A fejlesztés során a WordPress tartalomkezelő rendszert használtunk, mivel kiválóan alkalmas gyors, biztonságos és testreszabható weboldalak készítésére. A vizuális szerkesztéshez az Elementor és Elementor Pro bővítményeket alkalmaztuk, amelyek lehetővé tették az egyedi arculat kialakítását. Az oldal alapját a letisztult és modern megjelenésű Hestia sablon adta, amely reszponzív kialakításával minden eszközön jól működik.A tervezésnél fontos szempont volt a felhasználói élmény (UX), az egyszerű navigáció, valamint a látványos, figyelemfelkeltő vizuális elemek, mint például a saját logóval ellátott Muay Thai és Forever Jump aloldalak. A klub egyedi arculatát a logók, színek és tipográfia egysége adja vissza.
Tartalom és funkciók
A weboldalon megjelenő tartalmak saját forrásból és a klub közösségi média felületeiről (Facebook, Instagram) származnak.
Többek között beépítettünk:
•	Képgalériákat edzésekről és rendezvényekről
•	Videókat bemutató jelleggel és hangulatkeltés céljából
•	Edzői bemutatkozásokat, fényképekkel és elérhetőségekkel
•	Edzésidőpontokat és helyszíneket
•	Kapcsolatfelvételi űrlapot
•	Eseménybeszámoló blogot friss hírekkel
•	Szakosztályi aloldalakat külön arculattal (Muay Thai / Forever Jump)
A multimédiás tartalmak
Képek, edzésvideók, közösségi események pillanatai, nem csupán információt adnak, hanem egyfajta digitális élményt is közvetítenek az oldal látogatói felé.
Csapatmunka és szerepek
A projekt egy kétszemélyes csapatmunkában valósult meg. Dzsenifer, 21 éves csapattársam, meghatározó szerepet játszott a vizuális arculat megtervezésében. Ő javasolta többek között a közösségi elemek – például képgalériák és hangulati videók – hangsúlyosabb megjelenítését, valamint a modern, energikus dizájn stílusirányait is.
A technikai megvalósítást (WordPress, Elementor, sablonkezelés, struktúra felépítése) én végeztem, míg a tartalomgyűjtés, logók kezelése és médiafeltöltés közösen zajlott. A csapatmunkát Trello segítségével szerveztük, amely lehetővé tette a feladatok hatékony nyomon követését és időzítését.
Összegzés
Az Oroszlánszív Küzdősport Egyesület és a Forever Jump weboldala hűen tükrözi a sportklub értékeit: dinamizmust, közösséget, elkötelezettséget és a fejlődést. A weboldal nem csupán egy információs felület, hanem egy digitális találkozópont is a jelenlegi és leendő klubtagok számára. A projekt során a modern eszközök és a kreatív csapatmunka eredményeként egy olyan felület jött létre, amely hosszú távon szolgálja a klub céljait.

